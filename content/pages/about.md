---
Title: About me
Date: 2013-10-15 10:20
Category: aboutme
slug: about-me
---

<img src=../images/profile-pic.png  width="120" height="120">


Ο [Λεωνίδας Λιάκος](http://www.linkedin.com/in/leonidasliakos) είναι γεωγράφος (Π. Αιγαίου, 2000) με μεταπτυχιακές σπουδές στην χωροταξία, την πολεοδομία και την περιφερειακή ανάπτυξη (Π. Θεσσαλίας, 2001) και [διδακτορικό](https://www.didaktorika.gr/eadd/handle/10442/50223) στην τηλεπισκόπηση (Π. Θεσσαλίας,2021). Διαθέτει εκτεταμένη ερευνητική και επαγγελματική εμπειρία στα συστήματα γεωγραφικών πληροφοριών (GIS), την δορυφορική τηλεπισκόπηση, την διαχείριση, ανάλυση και οπτικοποίηση μεγάλων δεδομένων (big data). Είναι εξειδικευμένος σε μεθόδους cloud computing, μηχανικής εκμάθησης, γεω-στατιστικών μεθόδων και προγραμματισμού. Σήμερα είναι εξωτερικός συνεργάτης στο Joint Research Centre (JRC) της Ευρωπαϊκής Επιτροπής (Ispra), στο ινστιτούτο Forests and Bio-Economy ( JRC.D.1 ), εστιάζοντας στην αποτύπωση και πρόβλεψη της ποιότητας του εδάφους σε πανευρωπαϊκή κλίμακα, την έρευνα των υποβαθμιστικών παραγόντων του, και την πρόταση πολιτικών προστασίας και αειφορικής διαχείρισης των εδαφικών πόρων στην ΕΕ. Διδάσκει μαθήματα στατιστικής και πληροφορικής στο Π. Θεσσαλίας. Το δημοσιευμένο έργο του εστιάζει στην γεωπεξεργασία μεγάλων δεδομένων εδάφους, στην μελλοντική πρόβλεψη της δυναμικής της διάβρωσης των εδαφών από την βροχή, σε έντονα πλημμυρικά φαινόμενα, την ιζηματαπόθεση στα ποτάμια συστήματα, την ανάδειξη των διαθέσιμων δεδομένων που προσφέρονται μέσα από το ευρωπαϊκό κέντρο δεδομένων εδάφους (ESDAC) και το ρόλο που διαδραματίζει το ευρωπαϊκό παρατηρητήριο εδάφους (EUSO) στην προστασία του. Επιπλέον έχει συμβάλλει στην έρευνα για την φαινομενική πυκνότητα του εδάφους (bulk density) στην ΕΕ, στην μελέτη της ρύπανσης των εδαφών από παράγοντες όπως ο υδράργυρος και την ανάλυση της περιεκτικότητά του σε στοιχεία όπως ο φώσφορος. Τέλος, έχει επικεντρωθεί στην δημοσίευση άρθρων για την ορθή επεξεργασία και αξιοποίηση των δορυφορικών δεδομένων νυκτερινών φώτων για την ανάλυση αστικών φαινομένων όπως η φωτορύπανση, η αστική εξάπλωση και η εκτίμηση εκτάκτων συνθηκών στην αστική δραστηριότητα όπως η πανδημία COVID19.



Αναλυτικές πληροφορίες στο βιογραφικό σημείωμα: [Ελληνική έκδοση](../extra/cv_Leonidas_Liakos_gr.pdf), [Αγγλική έκδοση](../extra/CV_Leonidas_Liakos_EN.pdf)