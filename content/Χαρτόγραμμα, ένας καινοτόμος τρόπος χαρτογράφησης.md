---
Title: Χαρτόγραμμα, ένας καινοτόμος τρόπος χαρτογράφησης
Date: 2011-06-11 00:10
Category: GIS
Tags: cartogram
---

Ποιός είπε ότι δεν θέλουμε παραμορφώσεις στους χάρτες; Πάντα ο άνθρωπος προσπαθούσε να αποδόσει βέλτιστα την προβολή της σφαίρας στο επίπεδο με τις ελάχιστες δυνατές παραμορφώσεις. Πολλές φορές όμως ο συμβατικός τρόπος σκέψης μας στερεί την φαντασία για δημιουργικές καινοτομίες. Το χαρτόγραμμα είναι μια από αυτές τις καινοτομίες στην χαρτογράφηση. Σύμφωνα με το διεθνώς αναγνωρισμένο Λεξικό της Ανθρώπινης Γεωγραφίας (Johnston et al., 2000, σελ. 59), χαρτόγραμμα είναι μια πολύ προσαρμοσμένη χαρτογραφική προβολή η οποία παραμορφώνει τον χώρο ή την απόσταση είτε για να προάγει την ευαναγνωσιμότητα είτε για να αποκαλύψει πρότυπα που δεν είναι εύκολα εμφανή σε ένα πιο παραδοσιακό βασικό χάρτη (<http://gisc.gr/index.php/knolbase/40-spatialanalysis/154-cartograms>). Ένα νέο πεδίο εξελίσσεται λοιπόν στο πεδίο της θεματικής χαρτογράφησης και οπτικοποίησης των κοινωνικών μεταβλητών. Η παραμόρφωση πλέον είναι αναγκαίο συστατικό του χάρτη ο οποίος άλλοτε συστέλλεται και άλλοτε διαστέλλεται με σκοπό να τονίσει τις έντονες χωρικές διακυμάνσεις και συγκεντρώσεις μιας μεταβλητής στον χώρο. Έτσι χωρικές ενότητες αποτυπώνονται σε αναλογία με το μέγεθος μιας μεταβλητής π.χ. δημογραφικά χαρακτηριστικά, εκλογικά αποτελέσματα, οικονομικά μεγέθη κτλ. Ο [Waldo R. Tobler](https://en.wikipedia.org/wiki/Waldo_Tobler) φαίνεται  ότι ήταν ένας από τους πρώτους χαρτογράφους που ξέφυγε από τον συμβατικό τρόπο χαρτογράφησης και μάλιστα από την δεκαετία του '60.

Παρακάτω φαίνεται ένα χαρτόγραμμα όπου το μέγεθος των κρατών είναι ανάλογο του πληθυσμού τους:

![]({static}images/population1024x512.png)

Το επόμενο χαρτόγραμμα αφορά το πληθυσμό της Ελλάδας και έχει υπολογιστεί με το λογισμικό [ScapeToad v1.1](http://scapetoad.choros.ch/)

![]({static}images/screenshot.png)